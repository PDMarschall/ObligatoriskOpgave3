# ObligatoriskOpgave3

Opgaveformulering:

Du har tidligere haft til opgave at udvikle et lotto koncept lig det Danske spil udbyder. Du skal nu genudvikle dette program som et WPF program, med nogle udvidelser. 
Programmet vil i princippet ligne Danske spils lynlotto om lørdagen. Kender du ikke Danske spils Lotto så se evt. www.danskespil.dk. Lotto er betegnelsen for et talspil, som går ud på at forudsige det rigtige lodtrækningsresultat, når der af 36 tal (1-36) udtrækkes 7 tal.  
En lottokupon består altid af 7 unikke tal i 10 rækker og evt. 2 rækker med joker tal. Jokeren kan dog kun indeholde tallene 1-9 og de samme tal kan her forekomme mere end en gang i den enkelte række. Ingen rækker på en lottokupon må være identiske. 

WPF programmet, skal kunne benyttes til at generere 1-10 tilfældige lottokuponer med et layout som ses i figurerne herover. Datoen som ses på lottokuponen, er den dato lottokuponen er genereret. 
De generede lottokuponer skal udskrives på disken som tekst-filer og placeres i directory c:\lotto og lottokuponerne navngives henholdsvis lottokupon01.txt, lottokupon02.txt, lottokupon03.txt, ……, lottokupon10.txt 
Som bruger af systemet skal det være muligt at vælge det ønskede antal lottokuponer (1-10) og om lottokupon skal være med eller uden joker.  

Der vil blive lagt stor vægt på at dette program er objektorienteret, så det er ikke alene et mål at programmet virker, men også at kildekoden demonstrerer forståelse for det objektorienterede.   
